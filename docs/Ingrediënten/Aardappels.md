# Aardappels
- [[Pommes fondantes]]


### Gekookt
Ik kook ze zelden. De enige keer van de afgelopen jaren was bij een recept met [[Asperges]]. Ik gebruikte vastkokende amandine-aardappels van Crisp, en kookte ze ongeschild in koud, zout water (18g op 1.5L, 20 had ook wel gekund voor de smaak) voor ongeveer 20 minuten, tot je er met een vork in kan prikken en ze vanzelf weer omlaag glijden. Makkelijk en lekker.

### Gebakken
De lekkerste manier die ik tot nu toe vond is een beetje arbeidsintensief, maar enorm lekker. Een stuk rijker dan wanneer je de aardappels niet vooraf kookt. Gevonden op [Kookidee](https://kookidee.nl/recepten/bijgerecht/krokant-gebakken-aardappels-uit-de-oven/), naar [recept](https://www.youtube.com/watch?v=Pvb1Pt_ZVbU) van Jamie Oliver.

1. Verwarm je oven vast voor op **180 graden** en zet een flinke ovenschaal of grote bakplaat klaar. Zet ook vast een **flinke pan met ruim kokend water** op het vuur om de aardappels in voor te koken.
2. **Schil de aardappels niet** maar boen ze even schoon. Schraap slechte plekjes eventueel weg met een mesje. Snijd de aardappels vervolgens in **gelijke stukken**en kook ze zo'n **tien minuten** tot ze net beginnen te verkruimelen. Stort de aardappels in een vergiet en laat kort droogstomen.
3. Snijd intussen **flinterdunne plakjes** van een stuk **roomboter** en leg deze in de ovenschaal. Sprenkel er **ruim olijfolie** over en leg daarna de voorgekookte en nog warme **aardappels in de schaal**. Zorg ervoor dat ze **naast elkaar** en niet op elkaar liggen. Sprenkel er nog wat olijfolie over en bestrooi met **grof zeezout** en eventueel kruiden naar smaak. Bak de aardappels nu **40 minuten** in de voorverwarmde oven.
4. **Na 40 minuten** haal je de aardappels even uit de oven maar laat je de oven aan staan. **Plet de aardappels een beetje** met een aardappelstamper. Let op, het is **niet de bedoeling** ze helemaal te pletten maar voorzichtig in te drukken. De schil moet n√©t openbarsten en de aardappeltjes mogen maar een klein beetje plat zijn. Strooi er nog wat grof zeezout over en bak ze **nog tien minuten** in de oven.
5. Haal de aardappels uit de oven als de **buitenkant mooi krokant** en de binnenkant nog **luchtig en zacht** is.

Nu ik erover nadenk zou het goed kunnen dat ik ze op 200 graden bakte, maar iets korter. In ieder geval errug lekker.