# Aspergesoep met makreel
Oorspronkelijk een recept van [[Irene de Bruijne]] voor Crisp. Als je deze soep goed maakt, is de textuur lekker dik. Daarvoor is het belangrijk dat je de roux goed maakt. Als die niet dik genoeg is, wordt de soep te waterig. Later nog bloem toevoegen is lastig, omdat het dan meer klontert.

1. Schil **500 g asperges** en snijd ze in stukken van **2 centimeter**. Verwijder de harde uiteindes.
2. Kook de asperges in 8 tot 10 minuten beetgaar in **750 ml groentebouillon**.
3. Giet de asperges af en bewaar het vocht.
4. Maak een roux van **40 g boter** en **40 g bloem**. Blijf 4 minuten roeren tot de roux wat kleur krijgt. Voeg dan lepel voor lepel de bouillon weer toe.
5. Voeg ook **60 ml slagroom** toe. Kook nog een paar minuten. Zet het vuur uit.
6. Breng op smaak met **peper**. Proef af op **zout**.
7. Voeg de asperges weer toe. 
8. Garneer met **100 g geplukte makreel** en fijngehakte **bieslook**. Serveer met **brood** of [[Citroencroutons (Crisp)]].

