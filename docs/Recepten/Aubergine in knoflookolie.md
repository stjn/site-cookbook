# Aubergine in knoflookolie
Simpeler kan het niet. Dit recept is een variant op Marie Maris en lijkt op [[In de pan gebakken aubergine met olijfolie en venkelzaad]]. Daar bleef de aubergine vaak aan de pan plakken, en duurde het erg lang voor hij gaar was. Ook bleef hij wel eens bitter. Daar was hier geen sprake van. Wel vond ik de knoflook wat te overheersend, omdat hij nog deels rauw smaakte. Daarom de volgende keer eerst bakken in de olie, zoals bij [[Spinazie in knoflookolie (Hazan)]]. 

1. Snijd **1 aubergine** in dunne plakken van een millimeter of 4. Bestrooi met zout en laat ze minstens 15 minuten zweten. Dep daarna droog.
2. Snijd de randen van de plakken af en snijd de rest in dunne reepjes van 4 mm (julienne). Snijd die vervolgens in blokjes van 4 mm (brunoise).
3. Bak **1 knoflookteen** in **olijfolie** tot hij licht kleurt. Haal uit de pan.
4. Bak de aubergine 5-7 minuten in de olie tot hij gaar is. Breng op smaak met **zout** en **peper**.

## Tips
- Dat je de aubergine hier zo dun snijdt, maakt alle verschil. Doen dus.
- De pitjes van de aubergine leiden af van de textuur. Als je de luxe hebt om ze weg te snijden, doe dat dan.

## Variaties
- Op smaak brengen met basilicum, tijm, rozemarijn, kappertjes of komijn (Maris)
- Op smaak brengen met venkelzaad.
- Mengen met amandelen of pijnboompitten (Maris).