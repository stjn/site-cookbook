# Auberginekaviaar
Uit het groenteboek van [[Marie Maris]]. Ontzettend makkelijk, want je hebt er na de voorbereiding geen omkijken meer naar (lijkt waarschijnlijk op [[Aubergine in knoflookolie]], maar dan minder vet en met minder moeite.) Het boek gaf 30 minuten op 170 graden aan. Ik deed 30 op 180. Tegen de schil aan was de aubergine nog niet gaar. In mijn bescheiden oventje zou ik de volgende keer dus 40 minuten op 170 proberen.

1. Snijd **2 tenen knoflook** fijn. Bedek de bodem van een ovenschaal met **olijfolie**, strooi de knoflook erover.
2. Snijd **1 aubergine** in de lengte doormidden. Maak kruislings inkepingen in het vruchtvlees zonder de schil door te prikken. Leg de aubergine met de schil omhoog in de ovenschaal.
3. Bak 30 minuten op 180 graden. Haal het vruchtvlees los met een lepel. Breng op smaak met **zout** en **peper**.