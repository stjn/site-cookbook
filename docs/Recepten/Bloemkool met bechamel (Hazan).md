Voor erbij kookte ik een kleine bloemkool 10 minuten in zout water, ongesneden. Dat bleek iets te lang, want hij was al gaar. Nog korter dus. (Recept van [[Marcella Hazan]]). Daarna maakte ik een bechamelsaus met parmezaan. Flink dik - zodanig dat ik niet weet of dat de bedoeling was. Wel lekker om zo te te eten, op dezelfde manier als koekjesdeeg. Bij de bloemkool was het iets too much, merkte ik. Of althans, het voegde niet veel toe. Misschien omdat zowel de bloemkool als de saus net te flauw was. (1% zout in het water). Meer nootmuskaat had ik graag gedaan, maar daar houdt Margreet niet van. Wel oké, maar de moeite niet echt waard. Ook was de bloemkool niet zo zoet als hij wel eens is als ik hem lang in de oven bak. Misschien korter koken en langer in de oven bakken. En daarna niet verzuipen in bechamel.
— Zondag 8 maart 2020