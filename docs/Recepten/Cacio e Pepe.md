# Cacio e Pepe

Zie hieronder voor hoe het mis kan gaan. De manier die wel werkt, leerde ik in een video van Elizabeth Mincilli. Zij had het weer van een Italiaanse chef. Niet traditioneel, wel effectief.

1. Rasp **90 g pecorino** in een grote kom. Voeg **1/2 tl zwarte peper** toe met een klein scheutje water. Mix met een staafmixer tot een massa. Maak het niet meteen te vochtig, anders houd je later te veel vocht over.
2. Kook **150 g spaghetti** beetgaar.
3. Meng de spagehtti met de kaas en roer stevig tot alle pasta bedekt is. Als het nodig is kun je nog wat extra kookvocht toevoegen.


## Oude methode

Cacio e pepe: de juiste methode heb ik nog niet gevonden. Hoe het in ieder geval niet moet is eerst kaas raspen in een glazen kom, dan wat kooktvocht toevoegen, en dan de pasta. De kaas gaat dan namelijk klonteren. Misschien toch gewoon het makkelijkste om het direct over de pasta te strooien en later los te maken met wat kookvocht. Qua smaak uiteindelijk prima, maar in ’t geheel net te karig om voor gasten te serveren.
— Woensdag 15 januari 2020

## The Guardian
Een geschifte saus met een pasta die toch lekker smaakte. Ik gebruikte voor 2 personen 80 gram pecorino, 85 gram pasta en 0,08% zout. De methode van [The Guardian](https://www.theguardian.com/lifeandstyle/wordofmouth/2016/nov/03/how-to-make-the-perfect-cacio-e-pepe) was als volgt: schep halverwege wat pastawater uit de pan, laat dat afkoelen en meng dat met de kaas tot een bechamel-achtige saus. Dat werd eerder een soort pasta - niet helemaal glad. Maar pas toen ik de pasta erbij deed ging het echt mis. Daar kwamen de klompen. Na lang roeren iets minder, maar ik moest ze er toch nog uitvissen. Volgens commentaar onder dat recept was het alsnog te heet. Ik vermoed dat het bij de pasta mis ging. Iemand hier zegt dat het water tussen de 45 en 55 graden moet zijn, omdat het boven de 64 graden schift. Volgende keer maar eens proberen, en dan dus ook de pasta beter laten afkoelen.
— Woensdag 19 maart 2020