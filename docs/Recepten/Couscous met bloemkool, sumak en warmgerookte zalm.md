# Couscous met bloemkool, sumak en warmgerookte zalm
Oorspronkelijk een recept van [[Irene de Bruijne]] voor Crisp. Mijn bewerking bakt de bloemkool in de oven in plaats van in een pan, en gebruikt rode paprika in plaats van gele. Verder was de oorspronkelijke hoeveelheid yoghurt 100g, maar heb ik daar iets meer van gemaakt.

1. Verwarm de oven voor op 200 graden.
2. Breng **200 ml water** aan de kook met **0,5 tl zout**. Zet het vuur uit, voeg **150 g volkorencouscous** toe en laat wellen met deksel op de pan.
3. Snijd **1 bloemkool** in hapklare roosjes. Meng met **olijfolie** en zout en bak ze in 30 minuten op 200 graden goudbruin.
4. Schil **2 rode paprika's** met een dunschiller. Snijd in stukjes van 2 centimeter. Bak een paar minuten in olijfolie tot ze zacht zijn. Bak eventueel ook wat **ui** en **rozijnen** mee.
5. Meng **150 ml volle yoghurt** met **2 tl za'atar**, peper en zout.
6. Scheur **1 warmgerookte zalmfilet** in stukken.
7. Voeg de couscous, zalm, yoghurt en bloemkool toe aan de pan met paprika. Bestrooi naar smaak met **sumak** en **groene kruiden**.

## Variaties
- Vervang de bloemkool door courgette voor een snellere variant.