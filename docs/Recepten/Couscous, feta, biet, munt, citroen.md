# Couscous, feta, biet, munt, citroen 
Makkelijk scoren. Op een dinsdagavond mag dat af en toe best. Met dit recept kom je een heel eind. Ik weet nog hoe verbluft ik was toen ik dit de vorige keer maakte: zo simpel, zo lekker. Vandaag was hij net iets minder, vermoedelijk vanwege de bouillon die ik gebruikte. Die was toch net iets minder zuiver van smaak dan de groentefond die ik eerder gebruikte. De feta daarentegen, was fantastisch. De beste die ik ooit geproefd heb. Margreet omschreef het als: het smaakt naar iets. Daarmee bedoelde ze dat je niet alleen de textuur en zuurgraad van feta kreeg, maar de feta zelf kon proeven: ‘bijna alsof er alcohol in zit.’ Ik haalde ‘m bij de Marqt. De biet viel wel tegen. Voorgekookt. Toch een beetje droog, en nog niet gezouten. De couscous gebruikte ik warm, waardoor de feta smolt. Dat is best lekker, maar het smaakt anders dan wanneer de kaas hee blijft en je hele stukjes hebt. Zo werd het eerder een soort dressing. Voor m'n gevoel heb ik er een halve Citroën in leeggeknepen, maar te zuur werd het gelukkig niet. De munt zag er bijzonder vers en stevig uit. Dat smaakt toch ook anders dan gedroogde munt, wat tegelijkertijds iets warms heeft. En ja, dit is natuurlijk een zomermaaltijd. Maar je moet toch wat als die winter zo lang duurt.
— Dinsdag 11 februari 2020