# Dahl met rode ui en limoen

Een [recept](https://www.bonappetit.com/recipe/spiced-dal-with-fluffy-rice-and-salted-yogurt) van Bon App√©tits [[Baraghani, Andy]]. Simpel, lekker en makkelijk om in grotere hoeveelheden te maken.

### Voor 4 porties

1. Fruit **1 gesnipperde ui** in **2 el ghee of olie** tot de randjes bruin zijn, 5-7 minuten. Voeg **5cm geraspte gember** en **2 geraspte of gesnipperde tenen knoflook** toe. Bak 30 seconden mee en voeg dan **80 ml water** toe. Laat het water weer verdampen.
2. Voeg **350 g rode linzen** (afgespoeld) toe met **2 tl korianderzaad**, **1 tl kurkuma**, **1/2 tl kardemom** en een snuf **chilivlokken** toe.
3. Voeg **1 liter water** toe en breng aan de kook. Laat een kwartier pruttelen en breng op smaak met veel **zout**. Leng eventueel aan met wat extra water.
4. Rasp en pers **1 limoen **uit in een kommetje. Snijd **1 rode ui** in halve ringen en laat die marineren in de limoen met wat **zout** en **suiker**.
5. Serveer de dahl met **rijst**, de rode ui en eventueel wat **yoghurt**.

## Opmerkingen
- Ik kookte ook wat geblitzde wortel mee. Lekker.
- Je kunt dit ook met groene linzen maken, maar het koken duurt dan langer en het eindresultaat is minder soepig. Wel ook lekker.