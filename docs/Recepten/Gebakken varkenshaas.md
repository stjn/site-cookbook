# Gebakken varkenshaas
Van Crisp kreeg ik een varkenshaas cadeau. Niet iets wat ik zelf snel gekocht zou hebben, maar wat een smaak! Tijdens het bakken rook het ineens naar de zoete geur van pannenkoeken. Ik gebruikte een techniek die ik vond op [24kitchen](https://www.24kitchen.nl/populair/varkenshaas-bakken).

1. Laat de **varkenshaas** een half uur van tevoren op tempertuur komen. Zo voorkom je dat de binnenkant na kort bakken te koud blijft.
2. Breng op smaak met **zout**.
3. Zet een zware pan op hoog vuur en laat die heet worden. Zodra een waterdruppel niet meer verdampt maar als een knikker door de pan rolt kun je verder.
4. Breng **ghee** of een **olie met hoog rookpunt** goed op temperatuur, bijvoorbeeld rijstolie. Gebruik eventueel een stukje brood om te zien of het al goed bruist.
5. Bak de varkenshaas in ongeveer 1,5 minuut aan beide kanten aan. 
6. Draai het vuur naar middelhoog en voeg zodra de pan iets is afgekoeld **boter** toe (of gebruik de ghee). Houd de pan schuin en schep de boter steeds over het vlees (arroseren). Doet dat een minuut of 5, tot de varkenshaas nog een beetje weerstand geeft maar niet te veel.
7. Kernthermometer bij de hand? Ga door tot de kern op 63/64 graden en ros√© is.
8. Heel belangrijk: laat de varkenshaas nu 10 minuten rusten in aluminiumfolie. Zo kan het vocht zich herverdelen en loopt het er niet meteen uit zodra je het vlees aansnijdt.

## Tips
- De varkenshaas van tevoren pekelen zoals in [[Vis pekelen]] zou goed werken.