# Gebakken zalm

## Versie 24 Kitchen
Makkelijke manier van doen. Wel even de tijd nemen voor het zoutbad. Lekker en simpel. Oorspronkelijk recept [lees je hier](https://www.24kitchen.nl/populair/zalm-bakken).

1. Pekel de **zalmfilet** in water met een verhouding van 80 gram zout per liter. Laat een uur liggen en dep daarna droog.
2. Smeer de zalm in met **geklaarde boter** of **olie**.
3. Bak op hoog vuur tot de onderste helft van de zalm gaar is. Zorg dat je de zalm niet te veel beweegt, zodat hij zijn warmte vasthoudt. Zet het vuur dan uit en draai de zalm om. Laat nog even kort bakken, maar minder lang dan de andere kant.


## Versie Bon Appétit (pan + oven)
Ik was op zoek naar de meest basic manier om zalm te bakken, en vond deze aanpak in [een recept van Bon Appétit](https://www.bonappetit.com/recipe/pan-roasted-salmon-with-fennel-salad). Het resultaat was erg lekker. Ook interessant is dat je verschillende smaken en texturen in één filet naarboven haalt: de onderkant is echt gaar, terwijl de bovenkant iets meer rosé blijft. Zou dit zo nog een keer maken.

1. Dep de **zalm** droog en wrijf hem in met **zout** en **peper**.[^1]
2. Verhit olie[^2] en bak de zalm 5 minuten op de huid. Draai niet om.
3. Verplaats de pan naar een oven op 180 graden en bak de zalm daar nog 3-5 minuten verder, afhankelijk van de dikte.[^3]

[^1]: Ik deed dit nu een paar minuten van tevoren. Daardoor was de bovenkant zouter dan de rest van de vis. Op zich niet erg, maar waarschijnlijk nog lekkerder als je 'm iets eerder zout.
[^2]: Ik gebruikte rijstolie voor een neutrale smaak.
[^3]: Mijn filet van 2,5 centimeter dik was na 4 minuten in het midden nog licht rosé. Prima, al had 5 ook gekund.




