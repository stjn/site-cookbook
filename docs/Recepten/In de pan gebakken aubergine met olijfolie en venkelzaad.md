# In de pan gebakken aubergine met olijfolie en venkelzaad
Dat je niet altijd een recept nodig hebt om iets waanzinnig lekkers te maken, bleek gisteravond opnieuw. Toch ga ik nu opschrijven hoe ik die fabelachtige aubergine klaarmaakte. Per persoon heb je aan een bescheiden aubergine genoeg.

1. Snijd **2 aubergines** in dobbelstenen. Hak **1 el venkelzaad** grof.
2. Bak het venkelzaad een halve minuut in **6 el olijfolie**. Voeg daarna de aubergine toe en schep alles goed om. Maak je niet druk als een deel van de aubergine meer olie opneemt dan de rest; ze laten het later weer los. 
3. Voeg meteen **zout** toe, zodat de aubergines hun vocht loslaten.
4. Blijf op matig vuur omroeren tot alles zacht is en voeg na 30 minuten **peterselie** en **peper** toe.

Zoals Annan zei: tijd doet zo ontzettend veel. Een heerlijk resultaat.

## Tip
- Snijd de aubergine brunoise, zoals in [[Aubergine in knoflookolie]]