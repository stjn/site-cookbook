# Kabeljauwfilet uit de oven / Zwarte rijst / Gestoofde prei
7.5/10
Een hele maaltijd. Meestal kook ik zonder vis of vlees. Vandaag stond er kabeljauw op het menu, en dat maakte meteen dat de maaltijd ‘af’ voelde. Op een bedje van zwarte rijst met hazelnoten lagen daar een groene en witte bonus. Die zwarte rijst was namelijk al zo lekker dat de rest voelde als een extraatje. De truc? Lang koken, minstens 30 minuten tot de rijst goed zacht is, daarna twee olijfolies, edelgist, anderhalve theelepel rodewijnazijn en nog wat extra zout. Niets meer aan doen. Behalve er nog meer lekkers bovenop leggen. Prei (de laatste uit de hele supermarkt) van vier kleine preien. Als je daar een stukje van proeft, smaakt het gaar. Maar als er een hele kluwen op je bord ligt, blijft het toch flink kauwen. Een beetje parmezaan erbij en je bent klaar. Of zoals Margreet zei: ‘Gek dat prei zo lekker kan zijn.’ Tot slot dan nog de vis: kabeljauwfilet uit een blauw mandje. Met olijfolie, zout en peper op 150 graden in de oven. Na 10 minuten overgeschakeld op 160. Na 20 minuten totaal stak ik er een thermometer in; een kerntemperatuur van 59,7. Een paar druppels citroen en op het bord. Bleek achteraf niet zout genoeg. Verder naar mijn smaak iets te taai. Hoe dat precies zit weet ik nog niet. Misschien toch maar eens in de vis duiken.
— Maandag 2 december 2019