# Kikkerwtensoep met brood ([[Marcella Hazan]])
De eerste pasta e ceci die ik ooit at kookte Eline voor me. We aten het uit een kommetje terwijl we iets keken in bed. Ik had nog nooit zoiets geproefd. Die maaltijd zou later de reden zijn om met kerst een staafmixer op de verlanglijst te zetten. En zo stond ik vanavond voor het zelf eerst kikkererwten te pureren. Het werd een andere soep dan toen, maar opnieuw: fabelachtig. Je weet dat iets goed is als je nooit meer wil stoppen met eten, tot dieper dan de bodem, voor de rest van je leven. Zo’n maaltijd was het.
Het recept was van Marcella Hazan. Er zaten tomaten in, wat bij Eline niet zo was. Verder wat knoflook, olie en rozemarijn, en later nog wat boter en parmezaanse kaas. En zout natuurlijk, want dat maakt het. Ik pureerde twee derde van de erwten en deed er daarna nog macaroni doorheen. Dat alles geserveerd met geroosterd brood.
Waarom het dan zo goed smaakte? Vanwege de tomaat leek het op Molly’s [[Ribollita (Molly Baz)]], maar deze soep was net iets minder zuur. Omdat er geen zuurdesembrood in zat, maar ik vermoed ook vanwege de kikkererwten. De macaroni voelt in je mond heel dicht, en dat maakt het geheel lekker ‘chewy’. Hoe dan ook: fantastisch. Meer nog dan die ribollita echt comfort food. En makkelijk te maken voor een grote groep. Deze versie was nu amper nog soep te noemen, dus een beetje meer vocht had gekund, maar was niet per se nodig.
Is het dan alleen maar positief? Nee hoor. Nu heb ik buikpijn.
— Vrijdag 10 januari 2019