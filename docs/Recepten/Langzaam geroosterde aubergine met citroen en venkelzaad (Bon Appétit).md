# Langzaam geroosterde aubergine met citroen en venkelzaad
Drop, maar dan zacht en gezond. Zo smaakte de twee aubergines die ik na 70 minuten op 180 graden uit de oven haalde. Het [recept][1] van BA was extreem gul met olie (120 ml). Dat is lekker, maar in dit geval was het zo veel dat ik bang was om alles op te eten, en dat kan natuurlijk ook niet de bedoeling zijn. Simpel, dat wel: olie, zout, citroenzest, een halve bol knoflook en wat venkelzaad, met op het eind nog wat citroensap erover. 
Wat ik me afvraag is hoe je dat doet, olie en aubergine gebruiken zonder dat de laatste alles meteen opslurpt. Moet je dan met een kwast aan de gang? Hoe dan ook: aubergine heeft baat bij een lange tijd in de oven. Hij wordt zacht en zoet en verliest dat bittere wat hem toch tot een moeilijke groente maakt. 
Ik zou dit zeker nog een keer maken, maar alleen op een dag dat ik vrij of vroeg thuis ben. Al met al ben je toch wel anderhalf uur verder voor er iets op tafel staat, en dat is best lastig op een lege maag.
â€” Donderdag 28 januari 2020

[1]:	https://www.bonappetit.com/recipe/slow-cooked-eggplant-with-lemon-and-fennel-seeds