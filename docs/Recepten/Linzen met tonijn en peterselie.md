# Linzen met tonijn en peterselie
Een snel, makkelijk en flexibel gerecht dat je zowel als hoofd- als bijgerecht kunt serveren. Ik maak het elke keer anders en het smaakt telkens goed. Varieer met linzen, ga los met smaakmakers, kies boter of olijfolie en maak het af met vis. Kies ook nog even je zuur: rodewijnazijn maakt het fruitig, wittewijnazijn iets frisser en citroen geeft karakter.

## Recept
1. Kook per persoon **90-100 g linzen** gaar in ongezouten water. Doe dat met een  **laurierblad**, **1/2 ui** en/of een teen **knoflook**. Proef na een minuut of 20.
2. Voeg **boter** of **olijfolie** toe.  Breng op smaak met **zout**, **peper**, **peterselie** en **rode**- of **wittewijnazijn**. Doe er eventueel nog **tonijn** of **sardines** doorheen.

## Om nog te proberen:
- Balsamicoazijn in aanvulling op rodewijnazijn