# Meirapen met panko
Voor het eerst: meirapen! Meer succes dan die andere knol die ik laatst probeerde (aardpeer). Ook beter houdbaar, zo te zien. Ik gebruikte een recept van Bon Appétit. Knollen schillen en in wedges snijden, daarna 5 minuten koken in gezouten water. Ik zou ze nog iets langer doen. 6:30. Nu waren ze goed te eten, maar nog net wat stevig. Ik vermoed ook dat ze zoeter worden na iets langer koken.
In een andere pan: fijngesneden knoflook met olijfolie en panko. Daarna de meirapen erbij (eerst afdrogen, dan blijft de panko krokant). Citroenrasp, citroensap, peterselie, zout, peper. De citroen zorgde voor een gekke bijsmaak. Een beetje bitter. Ik zou die volgende keer weglaten.

En dan qua smaak: hier en daar proefde ik die jerusalemartisjok, maar ook (en schrok toen ik het besefte): truffel! Heel gek. Niet bij alle happen, maar bij sommige wel. 

Zou ik dit nog een keer maken? De knol zeker. Het recept misschien niet. Of in ieder geval zonder de citroen. Als side-dish is het trouwens prima, en het ziet er fancy uit.

– Vrijdag 22 mei 2020