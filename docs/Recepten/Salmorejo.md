# Salmorejo
Een frispittige twist op gazpacho. Fijne textuur. Ideaal als voorgerecht. Vult beter dan je denkt. Onderstaand recept levert twee flinke porties op.

1. Breek **100 g oud brood** in stukken en doe die in een hoge pan.
2. Voeg **400 ml gezeefde tomaten** toe. 
3. Meng en laat 15 minuten staan.
4. Voeg **1 teen knoflook** en **2 el olijfolie** toe. Pureer met een staafmixer. Breng op smaak met **zout**.
5. Laat minstens 45 minuten in de koelkast staan.
6. Serveer met **Spaanse ham** of **hardgekookte eieren**.