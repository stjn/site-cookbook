# Sjalot en rode ui met tijm uit de oven, geglaceerd
Smaken verschillen, zo bleek vanavond maar weer. Ik maakte geglaceerde [sjalotten][1]. Die smaakten mij heerlijk, maar Margreet vond ze te heftig. Voor een deel begrijp ik het (want: veel smaak), maar voor een ander deel niet, want zelf vind ik die smaak fantastisch. Maar goed: ze houdt ook niet zo van knoflook en rode ui.
Die rode ui zat er vandaag trouwens ook doorheen, maar die paste er minder goed tussen dan de sjalot, die iets zoeter is. Verder was de peper vandaag niet te heftig, en de tijm precies goed. Dit is wat ik deed.
Drie sjalotten en twee rode uien bakken in ghee (!), daarna 120ml water met 3 tl rodewijnazijn, 1,5 tl suiker, een kwart rode peper, twee takjes tijm en nog een klein beetje extra boter voor 35 minuten op 200 de oven in. Margreet noemde die botersmaak trouwens ook als wat haar niet smaakte.
â€” Woensdag 13 februari 2020

[1]:	https://www.bonappetit.com/recipe/glazed-shallots-with-chile-and-thyme