# Spaghetti met tonijn en ansjovis in tomatensaus
En weer is het raak. Bon App√©tit, I love you.  Deze keer een [variant][1] van de pasta met tonijn die ik wel vaker maak, maar dan met veel meer smaak. Zo veel smaak dat het bijna lijkt alsof je vlees is. Daar zijn twee redenen voor: ansjovis en tomaten. Geen puree, zoals het andere recept maar goeie tomaten uit blik. Voor twee personen gebruikte ik een heel blik, 2 knoflookteentjes, 3 ansjovisfilets (die op zichzelf al beter smaakten dan normaal), een beetje paprikapoeder en wat rode peper. En dan dus nog een klein blikje tonijn erbij. Plus een beetje pastawater. Wat ook extra was: broodkruimels, gebakken in olijfolie, plus wat peterselie.
De smaak: super umami, intens vlezig. En de broodkruimels gaven het crunch - dat kende ik nog niet bij pasta. Is dat lekker? Ja. Is het authentiek Italiaans? Weet ik niet. En dat blijft bij mij toch ook wel belangrijk. Hoe dan ook: een succes. Ik denk niet dat ik die tonijnpasta uit de Zilveren Lepel nog ga maken.

[1]:	https://www.bonappetit.com/recipe/linguine-with-anchovies-and-tuna?utm_source=nl&utm_brand=ba&utm_mailing=BA_ROTD_010820&utm_campaign=aud-dev&utm_medium=email&bxid=5d67de21639ec822714e773b&cndid=58257230&esrc=bounceX&utm_term=BA_Recipe_Of_The_Day