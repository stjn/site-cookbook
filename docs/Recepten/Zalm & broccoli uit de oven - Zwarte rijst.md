# Zalm & broccoli uit de oven / Zwarte rijst
8/10
Ik ben nog steeds op vistour. Vandaag stond de zalm op het menu. Een filet, niet knettervers, maar wel helderder van kleur van de andere zalmpjes in het schap. Hoe doe je zoiets? Ik vond een [recept][1] van Bon Appétit waar toevallig ook broccoli bij zat. Dat had ik toch al bedacht om te maken. Alles uit de oven met een dressing van rijstazijn, chilipeper en kappertjes. Broccoli uit de oven is sowieso goed, dus alleen de zalm moest nog lukken. In het recept ging die 10 minuten op 205 graden in de oven. Uiteindelijk was dat bij mij ook zo. Ik heb een aantal keer gemeten met de thermometer om een kerntemperatuur van 50 graden te bereiken. Maar dat gaat hard, dus pas bij 55 ging hij eruit. Toch nog heel lekker. Niet droog, wel gaar. Helemaal roze. Had nog iets meer zout gemogen, maar verder lekker, ook met die dressing, al zou ik de peper en kappertjes liever nog in wat kleinere stukjes snijden. Wat ik me ook afvroeg (het was nogal moeilijk sprenkelen) of je die dressing niet ook met een kwastje zou willen doen. Toch maar eens aanschaffen.
— Zaterdag 7 december 2019

[1]:	https://www.bonappetit.com/recipe/roast-salmon-and-broccoli-with-chile-caper-vinaigrette